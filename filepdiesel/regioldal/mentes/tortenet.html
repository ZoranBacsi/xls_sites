<div id="cegtortenet">
	<h1>A cég története</h1>

	<img src="img/tortenet1.jpg" alt="telep1" />

	<p>A Filep Diesel Szerviz 1990-ben alakult meg. Tulajdonosa, névadója Filep István járműgépész üzemmérnök, 1978-ban végzett a győri Közlekedési és Távközlési Műszaki Főiskolán. Kezdetben a leggyakoribb mechanikus működésű személy, teher, és erőgép adagolók javitását végezte a műhely.</p>

	<p>1994-ben az angol-francia érdekeltségű LUCAS cég márkaképviseleti jogát nyerte el. Ekkor került megvásárlásra az akkor legkorszerűbb Hartridge-AVM számitógép vezérlésű, folyamatos mérésű próbapad. Gyors, pontos mérése, megbizhatósága, nagyban hozzájárult a szakmai sikerhez. Még ugyanebben az évben bővült a tevékenységi kör a japán Denso dízel befecs- kendező rendszerek javitásával.</p>

	<p>1998-ban a Robert Bosch Kft-vel kötött szerződés alapján hivatalos márkaszervize lett a műhely a Bosch és Zexel gyártmányú adagolóknak. Ekkor került megvásárlásra a Bosch EPS 807-KMA802 folyamatos mérésű próbapadja. Ezzel teljessé vált európai dízel adagoló márkaképviseletünk.</p>

	<p>A dízel befecskendező technika folyamatos fejlődése, 2002-ben újabb korszerűsítést tett szükségessé. A Bosch próbapad további fejlesztésével lehetővé vált a Bosch Common Rail szivattyúk javitása, beszabályozása.</p>

	<p>2003-ban a Hartridge AVM 2PC tipusú próbad és kiegészitő egységeinek megvásárlásával megkezdtük a Delphi, Denso és Siemens magasnyomású szivattyúk javítását.</p>

	<img src="img/tortenet2.jpg" alt="telep2" />

	<p>2005-ben nyilt meg a Filep Diesel II. budapesti telephelye. Ez jelenleg a X. kerület, Jegenye u. 15. szám alatt található, a Magyar Rádió volt szerviz- és garázsházában</p>

	<img src="img/tortenet3.jpg" alt="telep2" />

	<p>2007-ben egy újabb technikai bővités során megkezdtük a Bosch PDE és UNIT injektorainak a javítását. Ezzel teljessé vált a Bosch javítási technológiánk. Szervizünk kiérdemelte a Bosch Diesel Center minősitést. A következő évben érkezett meg a Hartridge gyártmányú CRI-PC berendezés, mellyel a Delphi gyártmányú Common Rail injektorok javítása mellett, azok illesztő kodolását is el lehet végezni.</p>

	<p>A műhely dolgozói rendszeres továbbképzésben részesülnek az adagoló gyártócégek tanfolyamain. A javításokat minden esetben az itt elsajátított technológiával, célszerszámokkal végezzük el. A beszabályozásokat a gyári beállítási adatok alapján hajtjuk végre.</p>
</div>