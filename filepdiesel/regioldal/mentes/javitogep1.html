<h1>Hartridge próbapad</h1>
<img src="img/hartridge.jpg" alt="Hartridge próbapad" />
<h2>AVM 1 TIPUSU PRÓBAPAD</h2>
<p>Az angol gyártmányú HARTRIDGE AVM típusú próbapadját 1992-ben fejlesztette ki. A próbapad 7, 5 vagy 15 KW meghajtó teljesítménnyel volt rendelhető. Választható volt, hogy 8 vagy 12 folyamatos mennyiségmérő hellyel rendelkezzen.</p>
<p>A villanymotor közvetlenül a tengelyéről hajtja meg a csatlakozó kuplungon keresztül a felszerelt adagolót.</p>
<p>A próbapad vezérlését közvetlenül az LCD képernyő alatt található billentyűzettel lehet működtetni.</p>
<p>A mennyiségmérő rendszer egy teljesen újszerű elven működik. Minden mérőporlasztó mikroszűrőn, mágnesszeleppel vezérelve jutatja egy közös hengertérbe a befecskendezett mérőolajat. Ez a hengertér egy dugattyúval van határolva. Minden egyes befecskendezés hatására a dugattyú elmozdul. Az elmozdulás mértéke arányos a befecskendezett olaj mennyiségével. A CNC technikából már jól ismert ezredmilliméter pontosságú útmérő rendszer össze van kapcsolva az elmozduló dugattyúval. A számítógépes program az elmozdulás mértékét azonnal átváltja a befecskendezési mennyiségre, és egyben be is azonosítja a hozzá tartozó mérőhellyel. Ez jelenik meg számértékek és mérőhasábok formájában a képernyőn. Ha a mérőhenger feltelik mérőolajjal, vagyis a dugattyú elér a végpontjához, a mérés egy pillanatra leáll. Ekkor automatikusan kinyílik egy szelep, és a dugattyú túloldalára vezetett sűrített levegő segítségével kinyomja a hengertérből a mérőolajat. Ez a leürítés 1másodpercet vesz igénybe, addig az utolsó mérés eredménye látható a képernyőn.</p>
<p>A mérőporlasztó tartótorony csuklósan, le-föl süllyeszthetően állítható. Így a legrövidebb mérőcsövekkel is közvetlenül rácsatlakozhatunk az adagolóról a porlasztóra.</p>
<p>A porlasztók hidraulikus gyorscsatlakozókkal kapcsolódnak a mérőhelyhez. Ezért igen gyorsan átszerelhető akár csövekkel együtt is.</p>
<p>A fordulatszám, turbónyomás, előtöltés útmérés, fokolás digitálisan mért értékei szintén megjeleníthetők a képernyőn. Így az adagoló beszabályozáshoz szükséges összes érték egy közös képernyőn látható. A beállítandó fordulatszám programozható is, de közvetlenül kézzel is beírható. A fordulatot terheléstől függetlenül + - 1 fordulat pontossággal tartja az elektronikus szabályozás.</p>
<p>Az LCD képernyő feletti mechanikus nyomásmérő-órákon látható a betápláló, tápszivattyú, fokoláshoz szükséges nagynyomás.</p>
<p>A képernyő jobb- és baloldalán egy-egy vészleállító piros nyomógomb van.</p>
<p>A mérőolaj-tartály fűtése 20 -45 Celsius fokig programozhatóan állítható. Ha az adagoló hatására mégis túlmelegszik, akkor egy hőcserélőn keresztül, a próbapadra kötött hálózati csapvíz rövid időn belül visszahűti a kívánt mértékre.</p>

<h2>AVM PC-2 TIPUSU PRÓBAPAD</h2>
<p>1998-ban került kifejlesztésre, amikor már jól látható volt, hogy az új típusú Common Rail, PDE stb. rendszerek közvetlen számítógépes program felügyelettel kell, hogy ellenőrizhetőek, beszabályozhatóak legyenek.
A korábban még mechanikus nyomásmérő-órák is digitalizálva lettek.</p>
<p>Kifejlesztésre került a CR rendszerekhez szükséges védőketrec, a hozzátartozó nyomásmérő rendszerrel. Ez alkalmas a Bosch, Delphi, Denso, Siemens szivattyúk ellenőrzésére.</p>
<p>Szintén kapható már a próbapadra felszerelhető PDE, PDL szivattyúegység vizsgálatához szükséges toronyegység, a különböző átszerelő kittekkel.</p>
<p>2005 nyarán mutatták be a bolognai vásáron működés közben, a Cr porlasztó vizsgáló berendezésüket, mely szintén ehhez a próbapadhoz csatlakozik.</p>